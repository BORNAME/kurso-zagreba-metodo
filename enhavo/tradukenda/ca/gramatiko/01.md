# Alfabet i pronunciació

L'alfabet de l'esperanto té 28 lletres: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

A cada lletra li correspon sempre el mateix so. Les vocals es pronuncien como en castellà, també les consonants, excepte:

- __c__ = "ts"; dan__c__o ("dan__ts__o"), __c__igaredo ("__ts__igaredo").
- __ĉ__ = "tx" com a "fletxa".
- __ga__, __ge__, __gi__, __go__, __gu__ = "ga, gue, gui, go, gu".
- __ĝ__ = "tj" com a "platja/platges".
- __h__ = és una ac aspirada, com en anglès i en alguna variant de l'andalús.
- __ĥ__ = com la "j" castellana.
- __j__ = "i" com en "iogurt" o la "y" del castellà.
És una semivocal per a formar diftongs: rajto ("raito"), jes ("ies").
- __ĵ__ = "j" com en "Jordi" o "rajar".
- __r__ = Com a "pera". Mai forta com a "corro".
- __ŝ__ = "ix" com a "caixa"
- __ŭ__ = "u" com a "Europa", "auto", "quatre".
És una semivocal per a formar diftongs: Eŭropo ("Europo"), aŭtoro.
- __v__ = "v" com a les Balears (fricativa labiodental), diferenciant-la clarament de la "b"
- __z__ = "s" sonora com a "casa" o "resar"; 

Quan en una paraula es succeeixen dues lletres iguals, es pronuncien separadament: mallonga, opinii = "mal-longa", "opini-i".

# Accent i síl·laba

El nombre de vocals (a, e, i, o, u) d'una paraula indica el nombre de síl·labes que la formen.
Les lletres __j__ i __ŭ__ no formen síl·laba pròpia i van sempre acompanyant a una altra vocal, amb la qual formes diftongs.
En esperanto l'accent recau sempre sobre la penúltima síl·laba: papero estas utila ("papéro éstas utíla"), paperoj estas utilaj ("papéroj éstas utílaj"), kio ("kío"), ies =d'algú ("íes"). Però jes =sí ("jés") perquè és un monosíl·lab.
Compareu __balau__ ("ba-lá-u") amb __baldaŭ__ ("bál-dau") i __balai__ ("ba-lá-i") amb __belaj__ ("bé-lai").

# Article

L'article determinat en esperanto és __la__, que equival a "el, la, els, les". No hi ha article indeterminat:

- *la tablo* = "la taula"
- *tablo* = "una taula"

# Pronoms

- *mi* – jo
- *vi* – tu, vostè, vos
- *li* – ell
- *ŝi* – ella
- *ĝi* – (per a objectes i animals)
- *ni* – nosaltres
- *vi* - vosaltres
- *ili* – ells/elles

El pronom __ĝi__ s'utilitza per a objectes, i també per als animals. Només en alguns casos s'utilitza referint-se a persones (encara que  això està canviant), per exemple un nadó, quan la diferència entre mascle i femella no és important.

# Possessius

Els possessius no requereixen l'article en cap cas: mia libro = el meu llibre. Es formen afegint als pronoms la terminació -__A__:

- *mia* – el meu/la meva, meu/meva
- *via* – et teu/la teva, teu/teva, de vostè, vostre
- *lia* – el seu/la seva (d'ell)
- *ŝia* – el seu/la seva (d'ella)
- *ĝia* – el seu/la seva (pertanyent a objectes o animals, sense concretar sexe)
- *nia* – el nostre/la nostra
- *via* - el vostre/la vostra
- *ilia* – el seu/la seva (d'ells, d'elles)

# Substantius

Els substantius acaben en -O.

- *tabl__o__* – taula
- *lernant__o__* – alumne
- *lernant__in__o* – alumna

# Plural

La terminació del plural és __-J__.Els possessius concorden en plural amb el substantiu que acompanyen simplement afegint la -j a la terminació -a. L'article no hi concorda mai: la hoteloj

- *tablo__j__* – taules
- *lernanto__j__* – alumnes
- *via__j__ libro__j__* – els teus/vostres llibres

# Verbs

1. La terminació de l'infinitiu és __-I__.
   - *lern__i__* – aprendre
   - *labor__i__* – treballar
   - *est__i__* – ser, estar
2. La terminació del present és __-AS__, invariable per a totes les persones.
   - *mi labor__as__* – jo treballo
   - *vi labor__as__* - tu treballes
   - *li labor_as_* - ell treballa
   - *ni labor__as__* – nosaltres treballem
   - *vi labor__as__* – vosaltres treballeu
   - *ili labor__as__* – ells treballen
   - *amiko labor__as__* – un amic treballa
   - *mi est__as__* – (jo) sóc/estic
   Per tant no es pot elidir el subjecte como en català; es pot dir *amiko laboras* o *ŝi laboras*, pero no només *laboras*, ja que no se sabria si significa "treball__o__", "treball__es__", "treball__a__", etc.

# *Ĉu?*

La partícula __ĉu__ al principi d'una oración la converteix en interrogativa total. En català correspon a l'interrogatiu 'que' sense accent que es pronuncia en una entonació més alta que la resta de la frase i que es pot elidir.

- *__Ĉu__ vi laboras?*  – Que treballes?, Treballes?, [diferent del pronom "Què és?" (Kio estas?)]
- 
# *Kio*

El pronom interrogatiu 'kio' sempre es refereix a objectes, fets o esdeveniments i es tradueix pel pronom 'què':
Kio estas? —Què és? / Què hi ha?
Kio okazas? —Què passa?"

# *Kiu?*

La paraula __kiu__ significa "què, que" (en el sentit de "el qual, la qual"), i "quí, quina". Aquest mot té dos equivalents en català segons el cas:
A. El pronom interrogatiu 'qui' referit a persones:
Kiu vi estas? —Qui ets (tu)? / Qui és vostè?
B. L'adjectiu interrogatiu 'quin/quina' referit a persones o coses:
Kiu instruisto sidas? —Quin professor està assegut?
Kiu tablo estas via? —Quina taŭla és teva?
En tots dos casos admet el plural:
Kiuj vi estas? —Qui sou (vosaltres)? / Qui són vostès?
Kiuj tabloj estas viaj? —Quines taules són teves?"

- *__Kiu__ vi estas?* –Quí ets tu?, Quí és vostè?
- *__Kiu__ instruisto sidas?* – Quin professor està assegut?

# Sufix *-ist*

Indica "professional o persona caracteritzada per una activitat habitual". No indica sexe, pot ser home o dona.

- *instru__ist__o* – professor/a, mestre/a
- *okul__ist__o* – oculista
- *esperant__ist__o* – esperantista

# Sufix *-in*

Indica el sexe femení, excloent totalment el masculí. Aquest sufix és obligatori amb noms de parentiu (patrino). En gairebé tots els altres casos, és optatiu.
Convé recordar que, gramaticalment, tots els substantius són neutres i acaben en -O).

- *lernanto* – alumne (o alumna)
    - *lernant__in__o* – alumna
- *patro* – pare
    - *patr__in__o* – mare
- *instruisto* – professor (o professora)
    - *instruist__in__o* – professora

# Afirmació i negació

Sí = *__jes__*.

- *Ĉu vi estas en la ĉambro?* (Ets a l'habitació?)
  - *__Jes__, mi estas en la ĉambro.* (Sí, sóc a l'habitació)

No = *__ne__*.

- *__Ne__, mi __ne__ estas en la ĉambro.* (No, no sóc a l'habitació).
