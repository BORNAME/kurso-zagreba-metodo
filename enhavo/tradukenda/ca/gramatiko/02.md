# Adjectius

Els adjectius acaben en *__-A__*, tant si són primaris com derivats.

- *bel__a__* – bell/a, bonic/a
- *grand__a__* – gran
- *hom__a__* – humà (de *homo*, persona)
- *lingv__a__* – lingüístic (de *lingvo*, llengua)
- *labor__a__* – laboral, feiner (de *labori*, treballar)

# *Kia*
És un adjectiu interrogatiu que es tradueix per "com" o "de quina mena", s'utilitza per a demanar la descripció d'un objecte o persona i sempre té adjectius com a resposta. Concorda en plural amb el substantiu que acompanya i no té relació amb el "com" de "Com has vingut?" (que significa "de quina manera").

- *__Kia__ estas la leciono?*  – Com és la lliçó?
  - *Bon__a__ kaj amuz__a__.*  – (Resposta:) Bona i divertida.
- *__Kiaj__ estas viaj libroj?*  – Com són els teus llibres?
  - *Grand__aj__ kaj nov__aj__*  – (Resposta:) Grans i nous. 


# Acusatiu

És la forma que adopten substantius, adjectius i pronoms en la funció d'objecte directe i es forma afegint __-N__ al 'nominatiu' o forma bàsica que tenen en funció de subjecte. En esperanto tots els substantius, adjectius i pronoms adopten aquesta forma, mentre que en català només els pronoms personals tenen formes especials per a aquesta funció:

- *Mi rigardas vi__n__* – Jo et miro
- *Vi rigardas mi__n__* – Tu em mires
- *Li rigardas ŝi__n__* – Ell la mira
- *Ŝi rigardas li__n__* – Ella el mira
- *Esperanto estas bela* – L'Esperanto és bonic
- *Ili lernas Esperanto__n__* – Ells aprenen Esperanto

Com en el cas del plural, els adjectius concorden amb el substantiu en acusatiu, afegint la __-n__ després de la __-j__:

__Singular:__
- *Vi estas bon__a__ amik__o__* – Ets un bon amic
- *Vi havas bon__an__ amik__on__* – Tens un bon amic

__Plural:__
- *Vi estas bon__aj__ amik__oj__* – Sou bons amics
- *Vi havas bon__ajn__ amik__ojn__* – Tens bons amics

Els mots interrogatius *kio*, *kiu* i *kia* també s'utilitzen en acusatiu segons la seva funció a la frase:

- *Kio__n__ ili faras?*  – Què fan (ells)?
- *Kiu__n__ vi vidas?*  – Qui veus?
- *Kiuj__n__ libroj__n__ vi volas?*  – Quins llibres vols?
- *Kiaj__n__ libroj__n__ vi volas?*  – Quina mena de llibre vols? / Com vols els llibres?

En esperanto no hi ha cas datiu. La funció d'objecte indirecte es marca amb la preposició __al__. Depèn de cada verb particular si utilitza acusatiu o __al__, és a dir, si és transitiu o intransitiu:

- *Ŝi parolas __al__ li*  – Ella li parla (a ell)
- *Ŝi vidas li__n__* – Ella el veu (a ell)

L'objecte directe i l'indirecte, és clar, es poden combinar en el cas dels verbs transitius:

- *Ŝi instruas Esperanto__n__ __al__ li* – Ella li ensenya Esperanto

# *Ŝati* i *ami*

El sentit propi de *ŝati* és "valorar" o "apreciar". Amb noms d'objectes o activitats, també *ami* es pot traduir per "agradar" o "encantar":

- *Ŝi amas kafo__n__.* - A ella li agrada/encanta el cafè
- *Mi amas libroj__n__.* - M'agraden / M'encanten els llibres

Al contrari que l'equivalent català "agradar", tots dos verbs són transitius; la persona que experimenta el plaer és el subjecte i la cosa que el provoca és l'objecte, de manera que el segon va en acusatiu:

- *Ŝi ŝatas kafo__n__.* - A ella li agrada el cafè
- *Mi ŝatas libroj__n__.* - M'agraden els llibres

# Ordre de les paraules

És lliure, gràcies a l'acusatiu, tot i que el més comú és posar l'objecte directe després del verb:
- *Li rigardas ŝin.* – Ell la mira a ella (ordre habitual).
- *Ŝin rigardas li.* – A ella, la mira ell.
- *Li ŝin rigardas.* – Ell la mira.
- *Ŝin li rigardas.* – A ella, ell la mira.
- *Rigardas li ŝin.* – La mira ell, a ella.
- *Rigardas ŝin li.* – La mira a ella ell.

Pel que fa als adjectius, tot i que l'ordre també és lliure, l'habitual és posar l'adjectiu abans que el substantiu:
- *__nova__ libro* – un llibre nou
- *la __granda__ seĝo* – el seient gros

# Conjugació 

## Infinitiu: *-I*

L'infinitiu és la forma nominal del verb, però no adopta el cas acusatiu encara que sigui objecte directe d'un verb:

- *Mi ŝatas lern__i__.* - M'agrada aprendre
- *Ni volas ir__i__ al la hotelo.* - Volem anar a l'hotel
- *Ili ne povas ven__i__.* - No poden venir

## Passat: *-IS*

Només hi ha un pretèrit o temps passat; la diferència entre indefinit, perifràstic, imperfet i perfet es pot sobreentendre gràcies al context:
- *mi hav__is__*        – Jo tenia / vaig tenir / tinguí / he tingut
- *vi hav__is__*        – Tu tenies / vas tenir / tingueres / has tingut, vosaltres teníeu / vau tenir / tinguéreu / heu tingut
- *li/ŝi/ĝi hav__is__*  – Ell/Ella/Allò tenia / va tenir / tingué / ha tingut
- *mi manĝ__is__*       – Jo menjava / vaig menjar / mengí / he menjat


# Conjunció *ke*

És el mot que introdueix tota una frase en funció d'objecte directe, regida per verbs de paraula o pensament com ara 'dir', 'creure', 'opinar', 'veure', 'voler'... Sovint se separa del verb amb una coma. En català aquesta conjunció copulativa es tradueix per "que":
- *Vi vidas, __ke__ mi manĝas* – (Tu) veus que (jo) menjo
- *Mi diras, __ke__ ŝi venis* – (Jo) dic que ella ha vingut


# Prefix *mal-*

Indica la idea contrària o oposada a l'expressada per una arrel tan adjectiva com verbal:

- *bona* – bo/bona
  - *__mal__bona* – dolent/a
- *granda* – gran
  - *__mal__granda* – petit/a
- *bela* – bonic/a, bell/a
  - *__mal__bela* – lleig/lletja
- *ŝati* – agradar, preuar
  - *__mal__ŝati* – desagradar, menysprear, desdenyar
- *havi* – tenir
  - *__mal__havi* – mancar, freturar, necessitar
- *ami* – estimar, amar
  - *__mal__ami* – odiar

# Prefix *ge-*

Indica la presència dels dos sexes. S'aplica sobretot a parelles amb els mateixos termes de parentiu que *ino*:

- *patroj* – pares (només homes)
  - *__ge__patroj* – pares (= pare i mare, pares i mares)
- *fratoj* – germans (només homes)
  -*__ge__fratoj* – germans (germans i germanes)
- *amikoj* – amics (només homes)
  -*__ge__amikoj* – amics i amigues, colla
- *edzoj* – marits
  - *__ge__edzoj* – matrimoni, parella (heterosexual)
 
# Preposicions

Les preposicions es poden prefixar als verbs per a derivar-ne verbs nous:

- *__al__doni* – afegir
- *__en__havi* – contenir
- *__pri__paroli* – discutir, comentar
- *__al__paroli* – adreçar-se, interpel·lar


# Expressions de gentilesa

- *__bonvolu__* – Si us plau
- *__dankon__* – Gràcies
- *__saluton__* – Hola
