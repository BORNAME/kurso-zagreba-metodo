# Adverbis

En esperanto l'adjectiu acompanya i qualifica el substantiu.
- *bel__a__ amikin__o__* – Una bella amiga
- *bon__a__ libr__o__* – Un bon llibre

Semblantment, l'adverbi acompanya i qualifica el verb:
- *bel__e__ parol__i__* – Parlar bellament
- *la instruisto instru__as__ bon__e__* – El professor ensenya bé

En esperanto hi ha alguns adverbis primaris, no derivats, que no tenen cap terminació pròpia, encara que molts acabin amb __-aŭ__:

- *ankoraŭ* - Encara
- *ankaŭ* - També
- *nun* - Ara
- *nur* - Solament

Els adverbis derivats, que són la majoria, es formen afegint __-E__ a arrels adjectives o verbals:

- *bel__e__*   – Bellament
- *bon__e__*   – Bé
- *fin__e__*   - Finalment

Quan les preposicions no introdueixen cap substantiu, són adverbis derivats i per tant també han d'anar amb __-E__:

- *kun vi* - amb tu
  - *kun__e__* - juntament, junts
- *antaŭ la tablo* - davant la taula, al davant de la taula
  - *antaŭ__e__* - al davant
- *en la ĉambro* - a l'habitació, dins de l'habitació
  - *en__e__* - a dins

# Preposicions *per* i *kun*

En Esperanto, cada preposició tendeix a tenir un sol significat.
*Per* - amb (amb el sentit "mitjançant"),  indica mitjà o instrument i va amb noms d'objectes.
- *Manĝi __per__ kulero*             – Menjar amb cullera
- *Ŝi kantis __per__ tre bela voĉo.* – Va cantar amb una veu molt maca
 
*Kun* - amb (indicant companyia), es refereix a persones.
- *Mi iris __kun__ amiko.*    	  – Vaig anar amb un amic
- *Mi parolos __kun__ li.*       – Parlaré amb ell

# Preposició *post*

Significa "després de, darrere de" (indica posterioritat en el temps o en l'espai).

- *Mi venos __post__ tri horoj.*   – Vindré d'aquí a tres hores
- *Mi iras __post__ vi*            – Vaig darrere teu

Tanmateix, s'usa sobretot en sentit temporal, mentre que per a indicar la posterioritat en l'espai se sol fer servir  __malantaŭ__.

- *Mi iras __malantaŭ__ vi* – Vaig darrere teu

__Poste__ significa "després, posteriorment".
 
# Sufix *-ul-*

En Esperanto no es fa servir un adjectiu sol quan ens referim a persones, com si fos un substantiu. En aquests casos, cal crear un substantiu derivat amb el sufix __-ulo__, que no concreta el sexe.

- *la blank__ul__oj kaj la nigr__ul__oj* – Els blancs i els negres
- *la riĉ__ul__oj kaj la malriĉ__ul__oj* – Els rics i els pobres
- *fort__ul__o* – Un forçut
- *nov__ul__o* – Un novell/novençà, principiant, passerell
- *grand__ul__o*	– Una persona gran (alta o voluminosa)
- *malbon__ul__o*	– Un/a malvat/da
- *malbel__ul__ino*	– Una dona lletja

Aquest sufix també es pot aplicar a preposicions i adverbis:

- *antaŭ__ul__o* – El de davant, el d'abans, predecessor
- *poste__ul__o* – El de després, successor

També es pot aplicar a substantius per a referir-nos a persones que hi tenen alguna relació, ja sigui permanent o transitòria:

- *la kaf__ul__o*- L'home del cafè, el del cafè

Normalment es refereix a persones, però també pot referir-se a animals:

- *est__ul__o* – Un ésser (vivent)
- *mam__ul__o* – Un mamífer (de *mamo*, mamella)
- *ramp__ul__o* – Un rèptil (de *rampi*, reptar, arrossegar-se)

# Sufix *-ej-*

Indica el lloc o local destinat a alguna finalitat suggerida per l'arrel:

- *lern__ej__o*  – Escola (lloc per aprendre)
- *kuir__ej__o*  – Cuina (lloc per cuinar)

# Sufix *-ebl-*

Significa "que es pot":

- *manĝ__ebl__a*    – Comestible (que es pot menjar)
- *vid__ebl__a*     – Visible (que es pot veure)
- *kompren__ebl__e* – Comprensible, lògic (que es pot comprendre)
- *__ebl__a*        – Possible
- *__ebl__e*        – Possiblement, potser
- *mal__ebl__a*     – Impossible

# Imperatiu

En esperanto la terminació de l'imperatiu per a totes les persones és __-U__. Com a subjecte, cal afegir sempre el pronom corresponent, excepte en la segona persona (__vi__) on no és necessari:

- *Manĝ__u__!*   – Menja!/Mengeu!
- *Lern__u__!* – Aprèn!
- *Ir__u__!*     – Ves-hi!/Marxa!/Aneu!/Marxeu!
- *Ni vid__u__!* – Vegem!
- *Mi dorm__u__!* - M'he de dormir! (ordre a un mateix)

Quan s'utilitza amb tercera persona, equival als desigs i recomanacions que en català s'expressen en subjuntiu:

- *Li lern__u__* – Que aprengui

En forma interrogativa amb *ĉu* expressa una proposta i en català es tradueix per present d'indicatiu:

- *Ĉu ni diru la veron?* – (I si) diem la veritat?

# Ĉu

Introdueix interrogatives totals quan fan d'objecte directe d'un verb de parla, percepció o coneixement, com ara 'dir', 'preguntar', 'preguntar-se', 'saber', 'ignorar'... En català es tradueix per "si", però no té cap relació amb frases condicionals del tipus "si ho saps, parla".

- *__Ĉu__ li estas esperantisto?* – Que és esperantista?
- *Mi demandis, __ĉu__ li estas esperantisto.* – He preguntat si és esperantista.
- *Mi ne scias, __ĉu__ li estas esperantisto.* – No sé si és esperantista.
- *Mi scias, __ke__ li estas esperantisto.* – Sé que és esperantista.
