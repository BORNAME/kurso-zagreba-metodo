# Conjugació 

## Futur: *-OS*

Hi ha un sol temps de futur tant si és pròxim com remot:

- *Mi manĝ__o__s*  –  menjaré
- *Vi manĝ__o__s*  –  menjaràs, menjareu, vostè menjarà, vostès menjaran
- *Ni manĝ__o__s*  –  menjarem
- *Ŝi manĝ__o__s*  –  (ella) menjarà
- *Ili manĝ__o__s*  –  ells/elles menjaran

# Nombres

Els numerals cardinals es formen per composició de la manera següent:

- 1=unu, 2=du, 3=tri, 4=kvar, 5=kvin, 6=ses, 7=sep, 8=ok, 9=naŭ, 10=dek
- 11 = dek unu; 12 = dek du; 13 = dek tri; 14 = dek kvar
- 20 = dudek; 30 = tridek, 40 = kvardek
- 51 = kvindek unu; 62 = sesdek du; 73 = sepdek tri, 84 = okdek kvar
- 100 = cent; 200 = ducent; 300 = tricent
- 1.000 = mil; 2.000 = du mil
- 1.238 = mil ducent tridek ok; 153.837 = cent kvindek tri mil okcent tridek sep
- 1.000.000 = miliono

# Sumar i restar
- 8 + 3 = 11 --- ok __plus__ tri estas dek unu
- 15 - 6 = 9 --- dek kvin __minus__ ses estas naŭ

# Acusatiu de direcció

Com en català, en Esperanto moltes preposicions poden indicar tant una posició estàtica com la direcció d'un moviment. L'única preposició que només indica moviment és __al__. Però si volem expressar la direcció d'un moviment, i la preposició (al contrari que __al__) no l'indica exclusivament, llavors aplicarem la terminació __-N__ al substantiu introduït per la preposició, formant l'acusatiu de direcció:

- *Mi estas en la domo.*  –  Sóc a (la) casa.
- *Mi iras en la domo.*  –  Em moc per dintre de la casa.
- *Mi iras en la domo__n__.* – Vaig cap a dintre de (la) casa, entro a (la) casa.

Altres exemples:

- *La kato saltis sur la tablo__n__.* – El gat va saltar fins (a sobre de) la taula. (abans no hi era a sobre)
- *La kato saltis sur la tablo.* – El gat va saltar/saltava sobre de la taula. (ja estava a sobre abans)

- *La birdo flugas en la korto__n__.* – L'ocell vola cap a dintre del pati. (hi entra)
- *La birdo flugas en la korto.* – L'ocell vola al pati. (ja hi era)

L'adverbi interrogatiu de lloc també admet l'acusatiu de direcció, tot i que en català la traducció no canvia ('on'):

- *Kie__n__ iras via frato?*  – On va el teu germà?
  - *Li iras al la lernejo.* – Va a l'escola.

Igualment, els adverbis de lloc derivats de preposicions també admeten l'acusatiu de direcció:

- *Ni iris antaŭe__n__* – Hem anat endavant
- *Ni iris malantaŭe__n__* – Hem anat endarrere

# Pronom *oni*

Significa "es", "un", "hom", té un sentit impersonal. També "la gent".

- *__Oni__ manĝas*  –  Es menja, la gent menja, un menja...
- *__Oni__ laboras multe*  –  Es treballa molt
- *__Oni__ parolas Esperanton*  –  Es parla esperanto


# *Kiam?*

És un adverbi interrogatiu de temps i es tradueix per "quan":
- *__Kiam__ venos via patrino?* – Quan vindrà ta mare?

A més, com l'equivalent català, també pot funcionar com a adverbi relatiu:
- *__Kiam__ mi malsanas, mi malmulte manĝas*  –  Quan estic malalt, menjo poc.

# *Kiom?*

És un quantificador interrogatiu i es tradueix per "quant", "quina quantitat":
- *__Kiom__ vi volas manĝi?* – Quant en vols menjar?

# Prefix *re-*

Indica repetició, vol dir "una altra vegada, de nou, tornar a":

- *revidi*  –  tornar a veure, veure de nou
- *redoni*  –  tornar, retornar (habitualment un objecte)
- *remeti*  – tornar a posar/recol·locar (alguna cosa en el lloc on era)

# *Plu*

Aquest adverbi indica continuïtat o durada i sovint es tradueix al català per un verb:

- *Ili __plu__ parolas.*  –  Encara parlen / Continuen parlant / Segueixen parlant.
- *Ili ne __plu__ parolas.*  –  Ja no parlen / Han parat de parlar / Han deixat de parlar.
- *Ili ne __plu__ volas paroli.* – No volen parlar més.

# Preposició *el*

S'utilitza, en comptes de *de*, amb aquests significats:

A. Moviment no sols d'allunyament, sinó també des de l'interior d'un lloc o cosa:
- *Mi __el__ iras __el__ la lernejo.*  –  Surto de l'escola.
- *Li parolis __el__ sia buŝo.*  –  Va parlar de la seva boca.
- *Vi prenis la monon __el__ mia poŝo.*  –  Has pres els diners de la meva butxaca.

B. Origen, procedència o estat anterior:
- *__El__ kie vi estas?*  –  D'on ets?
- *Ŝi tradukas la libron __el__ la franca lingvo.*  –  Ella tradueix el llibre del francès.
- *Vi vidas, kio __el__ tio fariĝis.*  –  Ja veus què se n'ha fet, d'això.

C. Matèria primera:
- *domo __el__ papero*  –  casa de paper
- *kuko __el__ ĉokolado*  –  pastís de xocolata

D. Part o individu:
- *unu __el__ ili*  –  un d'ells
- *multaj __el__ miaj amikoj*  –  molts dels meus amics

## Pronom reflexiu *si*

Significa "a un mateix" i es refereix sempre al subjecte del verb.

 - *Li lavas lin.*  – Ell el renta (a un altre home).
 - *Li lavas __si__n.* – Ell es renta (a ell mateix).
 - *Ŝi rigardas ŝin.* –  Ella la mira (a una altra dona).
 - *Ŝi rigardas __si__n.*  – Ella es mira (a ella mateixa).
 - *Ili komprenas ilin.* – Ells els entenen (a unes altres persones).
 - *Ili komprenas __si__n.* – Ells s'entenen (a si mateixos, els uns als altres).

S'utilitza tant en acusatiu com amb preposicions:

- *Petro kuiris kukon al __si__.* – En Pere es va fer un pastís.

*Si* només és necessari en tercera persona (ell, ella, allò, ells, elles). En els altres casos la veu reflexiva no fa servir cap pronom especial:

- *Vi rigardas vin.*  – Et mires / Us mireu.


El "si" condicional es tradueix per se:

    Se mi malsanas, mi malmulte manĝas - Si estic malalt, menjo poc
