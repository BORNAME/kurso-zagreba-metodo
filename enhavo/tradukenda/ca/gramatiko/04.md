# Números

Els números es formen de la manera següent (els cardinals):

- 1=unu, 2=du, 3=tri, 4=kvar, 5=kvin, 6=ses, 7=sep, 8=ok, 9=naŭ, 10=dek
- 11 = dek unu; 12 = dek du; 13 = dek tri; 14 = dek kvar
- 20 = dudek; 30 = tridek, 40 = kvardek
- 51 = kvindek unu; 62 = sesdek du; 73 = sepdek tri, 84 = okdek kvar
- 100 = cent; 200 = ducent; 300 = tricent
- 1.000 = mil; 2.000 = du mil
- 1.238 = mil ducent tridek ok; 153.837 = cent kvindek tri mil okcent tridek sep
- 1.000.000 = miliono

# Sumar i restar
- 8 + 3 = 11 --- ok plus tri estas dek unu
- 15 - 6 = 9 --- dek kvin minus ses estas naŭ

# Acusatiu de direcció

Després d'una preposició, el substantiu no porta la terminació __-N__ de l'acusatiu.

- *post mi* – Després de mi
- *en domo* – En una casa
- *al la domo* - A/Cap a la casa

Però si volem expressar la direcció d'un moviment, i la preposició (al contrari que __al__) no ho indica, llavors farem servir la terminació __-N__, formant l'acusatiu de direcció:

- *Mi estas en la domo.* - Sóc a (la) casa
- *Mi iras en la domo.* - Em moc per dintre de la casa
- *Mi iras en la domo__n__.* – Vaig cap a dintre de (la) casa, entro a (la) casa

Altres exemples:

- *La kato saltis sur la tablo__n__.* – El gat va saltar fins (a sobre de) la taula. (abans no hi era a sobre)
- *La kato saltis sur la tablo.* – El gat va saltar/saltava sobre de la taula. (ja estava a sobre abans)

# Pronom *oni*

Significa "es", "un", "hom", té un sentit impersonal. També "la gent".

- *Oni manĝas* - Es menja, la gent menja, un menja...
- *Oni laboras multe* - Es treballa molt
- *Oni parolas Esperanton* = Es parla esperanto

# Pronom reflexiu *si*

Significa "-se", "si mateix", mai és subjecte i es refereix sempre al nom o al pronom de tercera persona (li, ŝi, ĝi, ili) que realitza l'acció del verb.

- *Li lavas __sin__* - Ell es renta (a si mateix)
- *Li lavas lin* - Ell el renta (a un altre home)
- *Ŝi rigardas __sin__* - Ella es mira (a si mateixa)
- *Ŝi rigardas ŝin* - Ella la mira (a una altra dona)

Totes les persones:

- *Mi rigardas min*
- *Vi rigardas vin*
- *Li/Ŝi/Ĝi rigardas __sin__*
- *Ni rigardas nin*
- *Vi rigardas vin*
- *Ili rigardas __sin__*

La paraula "si" es tradueix per "__ĉu__" quan expressa dubte o pregunta:
- *Mi ne scias, ĉu li venos* - No sé si vindrà

Compareu amb:
- *Ĉu li venos?* - Vindrà?

El "si" condicional es tradueix per "se":
- *Se mi malsanas, mi malmulte manĝas* - Si estic malalt, menjo poc
Compareu amb "__kiam__" (= quan):
- *Kiam mi malsanas, mi malmulte manĝas?* - Quan estic malalt, menjo poc

# Prefix *re-*

Indica repetició, vol dir "una altra vegada, de nou, tornar a":

- *revidi* - Tornar a veure, veure de nou
- *redoni* - Tornar, retornar (habitualment un objecte)
- *remeti* - Tornar a posar/recol·locar (alguna cosa en el lloc on era)
