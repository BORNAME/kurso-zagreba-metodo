# Nombres

Els nombres es formen de la manera següent (els cardinals):

- 1=unu, 2=du, 3=tri, 4=kvar, 5=kvin, 6=ses, 7=sep, 8=ok, 9=naŭ, 10=dek
- 11 = dek unu; 12 = dek du; 13 = dek tri; 14 = dek kvar
- 20 = dudek; 30 = tridek, 40 = kvardek
- 51 = kvindek unu; 62 = sesdek du; 73 = sepdek tri, 84 = okdek kvar
- 100 = cent; 200 = ducent; 300 = tricent
- 1.000 = mil; 2.000 = du mil
- 1.238 = mil ducent tridek ok; 153.837 = cent kvindek tri mil okcent tridek sep
- 1.000.000 = miliono

# Sumar i restar
- 8 + 3 = 11 --- ok plus tri estas dek unu
- 15 - 6 = 9 --- dek kvin minus ses estas naŭ

# Acusatiu de direcció

Com en català, en Esperanto moltes preposicions poden indicar tant una posició estàtica com la direcció d'un moviment. L'única preposició que només indica moviment és __al__. Però si volem expressar la direcció d'un moviment, i la preposició (al contrari que __al__) no l'indica exclusivament, llavors aplicarem la terminació __-N__ al substantiu introduït per la preposició, formant l'acusatiu de direcció:

- *Mi estas en la domo.* - Sóc a (la) casa
- *Mi iras en la domo.* - Em moc per dintre de la casa
- *Mi iras en la domo__n__.* – Vaig cap a dintre de (la) casa, entro a (la) casa

Altres exemples:

- *La kato saltis sur la tablo__n__.* – El gat va saltar fins (a sobre de) la taula. (abans no hi era a sobre)
- *La kato saltis sur la tablo.* – El gat va saltar/saltava sobre de la taula. (ja estava a sobre abans)

- *La birdo flugas en la korto__n__.* – L'ocell vola cap a dintre del pati. (hi entra)
- *La birdo flugas en la korto.* – L'ocell vola al pati. (ja hi era)

L'adverbi interrogatiu de lloc també admet l'acusatiu de direcció, tot i que en català la traducció no canvia ('on'):

- *Kie__n__ iras via frato?*  – On va el teu germà?
  - *Li iras al la lernejo.* – Va a l'escola.

# Pronom *oni*

Significa "es", "un", "hom", té un sentit impersonal. També "la gent".

- *__Oni__ manĝas* - Es menja, la gent menja, un menja...
- *__Oni__ laboras multe* - Es treballa molt
- *__Oni__ parolas Esperanton* = Es parla esperanto

# Pronom reflexiu *si*

Significa "a si mateix" i es refereix sempre al subjecte del verb.

- *Marko lavas __sin__* – En Marc es renta (a ell mateix)
- *Li lavas __sin__* - Ell es renta (a ell mateix)
- *Li lavas lin* - Ell el renta (a un altre home)
- *Ŝi rigardas __sin__* - Ella es mira (a ella mateixa)
- *Ŝi rigardas ŝin* - Ella la mira (a una altra dona)

*Si* només s'utilitza quan el subjecte del verb és en tercera persona (ell, ella, allò, ells, elles). En els altres casos no es fa servir cap pronom especial. Aquí tenim totes les persones:

- *Mi rigardas min*
- *Vi rigardas vin*
- *Li/Ŝi/Ĝi rigardas __sin__*
- *Ni rigardas nin*
- *Vi rigardas vin*
- *Ili rigardas __sin__*

La conjunció catalana "si" es tradueix per "__ĉu__" quan introdueix un dubte o pregunta:
- *Mi ne scias, ĉu li venis* - No sé si ha vingut.

Compareu amb:
- *Ĉu li venis?* - (Que) ha vingut?

El "si" condicional es tradueix per "se":
- *Se mi malsanas, mi malmulte manĝas* - Si estic malalt, menjo poc

# Possessiu *sia*

Aquest possessiu s'utilitza obligatòriament quan el posseïdor és el subjecte de l'oració i és de tercera persona:
- *Petro parolas al __sia__ amiko* – En Pere parla al seu amic. (amic d'en Pere)
- *Petro parolas al lia amiko* – En Pere parla a l'amic d'ell. (amic d'un altre home)
- *Petro venis kun __sia__ patro* – En Pere ha vingut amb son pare. (pare propi)
- *Petro venis kun ilia patro* – En pere ha vingut amb llur pare. (pare d'ells, d'unes altres persones)

# *Kiam*

És un adverbi interrogatiu de temps i es tradueix per 'quan':
- *__Kiam__ venos via patrino?* – Quan vindrà ta mare?

A més, com l'equivalent català, també pot funcionar com a adverbi relatiu:
- *__Kiam__ mi malsanas, mi malmulte manĝas* - Quan estic malalt, menjo poc.

# *Kiom*

És un quantificador interrogatiu i es tradueix per 'quant':
- *__Kiom__ vi volas manĝi?* – Quant en vols menjar?

# Prefix *re-*

Indica repetició, vol dir "una altra vegada, de nou, tornar a":

- *revidi* - Tornar a veure, veure de nou
- *redoni* - Tornar, retornar (habitualment un objecte)
- *remeti* - Tornar a posar/recol·locar (alguna cosa en el lloc on era)

# Preposició *el*

S'utilitza, en comptes de *de*, amb aquests significats:

A. Moviment no sols d'allunyament, sinó també des de l'interior d'un lloc o cosa:
- *Mi __el__ iras __el__ la lernejo.* - Surto de l'escola.
- *Li parolis __el__ sia buŝo.* - Va parlar de la seva boca.
- *Vi prenis la monon __el__ mia poŝo.* - Has pres els diners de la meva butxaca.

B. Origen, procedència o estat anterior:
- *__El__ kie vi estas?* - D'on ets?
- *Ŝi tradukas la libron __el__ la franca lingvo.* - Ella tradueix el llibre del francès.
- *Vi vidas, kio __el__ tio fariĝis.* - Ja veus què se n'ha fet, d'això.

C. Matèria primera:
- *domo __el__ papero* - casa de paper
- *kuko __el__ ĉokolado* - pastís de xocolata

D. Part o individu:
- *unu __el__ ili* - un d'ells
- *multaj __el__ miaj amikoj* - molts dels meus amics
