
# *Kial* i *ĉar*

*Kial* és un adverbi interrogatiu de causa que es tradueix per 'per què?' (separat i pronunciat amb accent), mentre que *ĉar* introdueix oracions subordinades de causa, constituteix la resposta típica de *kial* i es tradueix per 'perquè' (junt i pronunciat sense accent):

- *__Kial__ ili ne venis?* – Per què no van venir?
 - *(Ili ne venis) __ĉar__ ili devis studi la lecionon.* – (No van venir) perquè havien d'estudiar la lliçó.

La frase subordinada introduïda per *ĉar* pot precedir l'oració principal; en aquest cas, *ĉar* es tradueix per 'com que':

- *__Ĉar__ ili devis studi la lecionon, ili ne venis.* – Com que havien d'estudiar la lliçó, no han vingut.

# Comparatiu

El segon terme de la comparació s'introdueix amb __ol__, excepte si és d'igualtat, quan __kiel__ fa aquesta funció:
- *__pli__ bona* – Més bo, millor
- *__pli__ granda* – Més gran, major
- *pli bona __ol__ vi* – Millor que tu/vosaltres
- *__tiel__ bona, __kiel__ vi* – Tan bo com tu/vosaltres
- *__malpli__ bona __ol__ vi* – Pitjor que tu/vosaltres
- *__malpli__ forta __ol__ vi* – Menys fort que tu/vosaltres
- *pli-malpli* – Més o menys

__Ol__ és una conjunció, de manera que pot introduir tota una oració o un objecte directe en acusatiu:
- *Li skribas pli __ol__ legas.* - Escriu més que no llegeix.
- *Ŝi amas vin pli __ol__ min.* - Ella t'estima a tu més que no a mi.
- *Ŝi amas vin pli __ol__ mi.* - Ella t'estima més que no jo.

# Superlatiu

La preposició __el__ introdueix el segon terme del superlatiu:
- *la __plej__ bona __el__ ĉiuj* – el més bo / El millor de tots
- *la __malplej__ bona __el__ ĉiuj* – el pitjor de tots

El superlatiu d'un adverbi es forma sense l'article:

- *El ĉiuj, li __plej__ bone kantas* – De tots, és el que canta millor.

# Numerals ordinals

Es formen afegint la terminació adjectiva __-A__ als cardinals: 

- *unua*  – primer/a
- *dua*  – segon/a
- *kvardeksesa* – quaranta-sisè/ena

# *Kioma*

És un adjectiu interrogatiu derivat de *kiom* que pregunta la posició d'un objecte en una sèrie ordenada. Es tradueix per 'quin/a' i s'utilitza sobretot amb hores; la resposta és sempre un numeral ordinal:
- *__Kioma__ horo estas?* – Quina hora és?
 - *(Estas) la kvara (horo).* – (Són) les quatre (literalment: és la quarta hora).

# Taula de correlatius

Estudia la taula a la secció __Apèndix__ tot observant-ne la lògica interna: el significat de cada una de les 45 paraules pot deduir-se del significat del primer element combinat amb el significat del segon element. Memoritza el següent, especialment:

- *ĉio*  – tot (cosa)
- *ĉiu*  – cada, cadascú, 
- *ĉiuj*  – tots/totes
- *ĉiam* – sempre
- *iom* – una mica

Recorda que *kio* i *kie* poden anar en acusatiu. Per tant, també admetran l'acusatiu els seus correlatius *tio*, *ĉio*, *io*, *nenio*, *tie*, *ĉie*, *ie*, i *nenie*.

Igualment, com que *kiu* i *kia* admeten tant l'acusatiu com el plural, també els admetran els seus correlatius *tiu*, *ĉiu*, *iu*, *neniu*, *tia*, *ĉia*, *ia*, i *nenia*.

També cal recordar que *kiu* i els seus correlatius es poden combinar amb preposicions:

- *al kiu* – a qui
- *kun kiu* – amb qui
- *al tiu* – a aquell
- *inter tiuj* – entre aquells

# *Dum* 

*Dum* significa 'durant' quan introdueix un substantiu, i 'mentre' quan introdueix tota una frase subordinada:

- *Li sidas __dum__ la manĝo.* – Ell està assegut durant l'àpat.
- *Ŝi skribas __dum__ li legas.* – Ella va escrivint mentre ell llegeix.

Es tradueix per 'mentre que' quan té significat d'oposició:
- *Li sidas, __dum__ vi staras* – Ell està assegut, mentre que tu estàs dret.

Es pot convertir en adverbi amb *-e*, i en aquest cas es tradueix per 'mentrestant':
- *Li legas. __Dume__, ŝi skribas.* – Ell escriu. Mentrestant, ella llegeix.

# Gerundi

Quan el mateix subjecte fa dues accions simultànies, una d'elles es pot expressar com a frase subordinada no amb *dum* sinó amb un gerundi, que es deriva del verb amb el sufix adverbial *-ante*:

- *Tion dir__ante__, li denove rigardis la belan sinjorinon.* – Bo i dient això, es va mirar un altre cop la bella senyora.
- *Ŝi manĝas leg__ante__ la libron.* – Ella menja tot llegint el llibre.
- *Ili venis serĉ__ante__ Markon.* – Han vingut cercant en Marc.

# *Ĉi*

Els demostratius (*tiu*, *tia*, *tio*, *tie*) poden anar seguits o precedits per la partícula __ĉi__. Aquesta partícula indica proximitat en el temps o l'espai; com en català del Principat o en anglès, i a diferència del valencià o el castellà, només hi ha dos graus de proximitat:

- *tiu* – aquell / *ĉi tiu* o *tiu ĉi* – aquest
- *tiuj* – aquells / *ĉi tiuj* o *tiuj ĉi* – aquests
- *tie* – allà / *ĉi tie* o *tie ĉi* – aquí

# Sufix *-ind-*

Significa "digne de, que mereix", i deriva adjectius o adverbis a partir d'arrels verbals.

- *leg__ind__a* – digne de ser llegit, que paga la pena de llegir
- *bedaŭr__ind__e* (adverbi) – Lamentablemente, malauradament, Quina llàstima!
- *bedaŭr__ind__a* (adjetiu) – Lamentable; que dona pena; llàstima de
- *nedank__ind__e* – de res, no es mereixen; no mereix o no cal agraïment
- *dank__ind__a* – que mereix agraïment, digne d'agraïment

# *Plaĉi*
 
 Al contrari que *ŝati*, aquest verb és intransitiu, igual que el català 'agradar':
 
 *Ŝi __plaĉas__ al mi.* - Ella m'agrada
 *Mi ŝatas ŝin.* - Ella m'agrada (literalment: jo l'aprecio)

# Interrogatius i subordinació

Tots els mots interrogatius serveixen també com a mots relatius per a introduir oracions subordinades:
- *Mi rigardis la lernejon __kie__ li instruis* – Vaig mirar l'escola on ell ensenyava.
- *__Kiam__ vi komprenas la lecionon mi estas feliĉa* – Quan compreneu la lliçó em sento feliç.
- *Li vidis sinjorinon __kiu__ plaĉis al li* – Va veure una senyora que li va agradar.
- *__Kiu__ diras tion, ne konas vin* – (El) qui diu això, no et coneix.
- *Ŝi parolis bone pri mia patro, __kio__ plaĉis al mi* – Va parlar bé de mon pare, cosa que em va agradar.
- *__Kio__ okazis al vi estas bedaŭrinda* – El que et va passar és deplorable.

Quan el verb subordinat ho requereix, el relatiu va en acusatiu:
- *Ni serĉu en la domo __kien__ ŝi iris* – Cerquem a la casa on se'n va anar.
- *Mi aĉetos la libron __kiun__ ili volas* – Compraré el llibre que volen.
- *__Kion__ vi diras estas neebla* – El que dius és impossible.

Inversament, el relatiu concorda amb el seu antecedent de la frase principal en plural, tot i que el català 'que' no en tingui:
- *La sinjorinoj __kiuj__ salutis nin ne venis* – Les senyores que (literalment: les quals) ens van saludar no van venir.
- *La libroj __kiujn__ vi vidis estas miaj* – Els llibres que (literalment: els quals) vas veure són meus.

# *Kies*

És un adjectiu interrogatiu de possessió. Es tradueix normalment per 'de qui' i no concorda en acusatiu ni en plural:
- *__Kies__ estas la granda libro?* – De qui és el llibre gros?
- *__Kies__ libron vi portas?* – De qui és el llibre que portes?
- *__Kies__ voĉojn vi aŭdis?* – De qui eren les veus que vas sentir?

Com els altres mots interrogatius, també té us relatiu (equivalent al castellà "cuyo"):
- *Mi konas la lernanton __kies__ patron vi serĉas* – Conec l'alumne que busques el seu pare.
