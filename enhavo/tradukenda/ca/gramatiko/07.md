# Negació

En català, sempre que utilitzem un mot negatiu  a qualsevol punt de la frase cal repetir la negació amb 'no' davant del verb. En esperanto, aquest 'no' redundant no és necessari:
- *Mi __neniam__ rigardos iun.* – No miraré mai a ningú.
- *Mi rigardos __neniun__.* – No miraré a ningú.
- *Vi iros __nenien__.* – No aniràs enlloc.
- *__Nenio__ plaĉas al ili.*  – No els agrada res.
- *Venis __neniu__.* – No ha vingut ningú.
- *Ni vendas __neniajn__ librojn.* – No venem llibres de cap mena.

La paraula __nek__ significa "ni", i va sempre després d'una altra negació amb __nek__:
- *__Nek__ li __nek__ ŝi respondis.*   – Ni ell ni ella van respondre
- *Vi __nek__ sidas __nek__ rigardas.* – Ni seus ni mires
- *Li havas __nek__ paperon __nek__ krajonon.* – No té ni paper ni llapis

Quan *ne* s'aplica al verb, no cal canviar *kaj* per *nek*:
- *Li __ne__ havas paperon kaj krajonon.* – No té paper ni llapis

# *Mem*

Significa "mateix/a, mateixos/es, per si mateix", i es posa sempre darrera de la paraula que es desitja destacar:
- *Mi __mem__ faris tion* – Jo mateix vaig fer allò / Jo mateix ho vaig fer (i no cap altre)
- *Mi sola faris tion* – Ho vaig fer tot sol (sense ajut)

# A reveure

L'expressió "A reveure!" es tradueix en esperanto com *Ĝis la revido!* (fins a "re-veure", fins la propera vegada que ens tornem a veure"). S'acostuma a abreujar a *Ĝis!*, que també s'utilitza com un "adeu!" amistós, deixant oberta l'oportunitat de tornar-se a veure. A vegades també podem sentir *Ĝis revido*.

Un comiat més formal és *Adiaŭ!*, que es fa servir sobretot si dubtem que ens tornarem a veure.

# *Laŭ*

Aquesta preposició té dos significats:

1) Pot indicar moviment d'un extrem a un altre d'un objecte o espai. La diferència amb *tra* és que *laŭ* assenyala un moviment al llarg d'una línia i no pas al través. Es tradueix per 'per' o 'al llarg de':
- *Ili promenis __laŭ__ la rivero.* – Van passejar al llarg del riu / resseguint el riu.

2) Pot indicar una regla, model o font d'informació a partir de la qual es fa o diu alguna altra cosa, i llavors es tradueix per 'segons', 'd'acord amb', o de vegades 'per':
- *__Laŭ__ la najbaroj, Petro foriris ĉi-matene.* – Segons els veïns, en Pere va marxar aquest matí.
- *Aranĝu la librojn __laŭ__ alfabeta ordo.* – Ordena els llibres per ordre alfabètic.

# Sufix *-ANTO*

A partir d'arrels verbals, serveix per a derivar un substantiu amb el significat "el qui fa 'X'". 

- *lern__anto__* – aprenent, alumne, estudiant
- *am__anto__* – amant
- *leg__anto__* – lector
- *loĝ__anto__* – habitant
- *kur__anto__* – corredor

La diferència amb el sufix *-isto* és que aquest sol denotar el qui fa una cosa professionalment, no pas ocasionalment:

- *parolisto* – locutor
- *parol__anto__* – orador


# Participis i veu passiva

Hi ha dos sufixos per formar participis passius a partir de verbs: *-ata* i *-ita*. A partir d'aquests, es pot formar la veu passiva amb el verb *esti*. La combinació de cada sufix amb el present o el passat indica matisos diferents.

1) Amb *estas* (present), un participi en *-ata* indica que l'acció s'està esdevenint ara mateix, mentre que amb *-ita* l'acció ha acabat fa poc:
- *La domo est__as__ konstru__ata__.* – La casa està essent construïda, s'està construint la casa.
- *La domo est__as__ konstru__ita__.* – La casa ha estat construïda, s'ha construït la casa, la casa està acabada.

2) Amb *estis* (passat), un participi en *-ata* indica que l'acció encara s'estava esdevenint en un moment concret del passat, mentre que amb *-ita* l'acció ja s'havia acabat en aquell moment:
- *La domo est__is__ konstru__ata__.* – La casa era construïda, s'estava construint la casa.
- *La domo est__is__ konstru__ita__.* – La casa estava construïda, ja s'havia construït la casa.

Amb accions de poca durada en què importa més el resultat, com ara 'tancar', 'regalar', 'perdre', el participi en *-ata* és molt poc habitual. Al revés, els verbs que impliquen durada més que no resultat, com ara 'conèixer', 'agradar', 'estimar', utilitzen el participi en *-ita* molt rarament.

# Prefix *ek-*

Es prefixa a arrels verbals i indica una acció que comença, un canvi d'estat, o una acció breu, momentània, sobtada:

Exemples:

- *__ek__paroli*  – Començar a parlar
- *__ek__sidi*    – Asseure's (igual que *sidiĝi*)
- *__ek__ridi*    – Posar-se a riure, esclafir el riure
 

# Sufix *-aĵ-*

Indica la manifestació concreta d'allò expressat per l'arrel, i s'aplica a arrels substantives, adjectives o verbals:

1) Amb arrels adjectives, indica qualsevol cosa caracteritzada per la qualitat que assenyala l'arrel:

- *bel__aĵ__o* – bellesa, cosa bella
- *vidind__aĵ__o* – atracció, cosa digna de veure
- *dolĉ__aĵ__o* – dolç, llaminadura (de *dolĉa*, dolç)
- *sprit__aĵ__o* – acudit, agudesa (de *sprita*, enginyós, agut)
- *stult__aĵ__o* – niciesa, bestiesa (de *stulta*, neci,ximple)

2) Amb arrels verbals, indica un objecte que resulta de l'acció del verb, que és necessari per a l'acció, o que n'és l'objecte directe:

- *manĝ__aĵ__o*  – una cosa de menjar, aliment
- *trink__aĵ__o* – una beguda
- *leg__aĵ__o*  – una (cosa de) lectura
- *skrib__aĵ__o* – una escriptura, una inscripció, un text
- *vest__aĵ__o* – un vestit
- *ornam__aĵ__o* – un ornament, una decoració (de *ornami*, decorar)

Cal recordar que aquest sufix no es limita a substantivar el verb, sinó que designa sempre un objecte material, tot i que sovint en català no es distingeix del nom de l'acció. 'Construcció', per exemple, tant pot ser *konstruo* com *konstruaĵo*.

3) Amb arrels substantives, té significats diversos:

- *arane__aĵ__o* – teranyina (de *araneo*, aranya)
- *pork__aĵ__o* – carn de porc ( de *porko*, porc)
- *lign__aĵ__o* – objecte fet de fusta (de *ligno*, fusta)
- *latin__aĵ__o* – llatinada, llatinisme (de *Latino*, llatí)
- *infan__aĵ__o* – criaturada (de *infano*)

