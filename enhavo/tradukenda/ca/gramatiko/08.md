# Preposició *da*

S'utilitza en comptes de *de* per a enllaçar dos substantius quan el primer mesura el segon:

- *tri kilogramoj __da__ sukero* – dos quilos de sucre
- *glaso __da__ akvo* – un got d'aigua
- *du boteloj __da__ suko* - dues ampolles de suc
- *ses milionoj __da__ eŭroj* - sis milions d'euros
- *centoj __da__ homoj* - centenars de persones

Algunes altres paraules quantitatives que no són substantius poden anar seguides de *da*:

- *Mi havas pli __da__ mono.* - Tinc més diners.
- *Kiom __da__ kukoj vi volas?* - Quants pastissets vols?
- *Vi havas tiom __da__ libroj!* - Tens tants llibres!
- *tro __da__ kafo* - massa cafè
- *multe __da__ mono* - molts diners

En canvi, els adjectius mai no poden anar amb *da*:

- *plena de kafo* - ple de cafè

Amb numerals no s'utilitza *da*, excepte si el substantiu apareix separat:

- *Mi vidis kvar knabinojn.* - Vaig veure quatre noies.
- *__Da__ knabinoj, mi vidis kvar.* - De noies, en vaig veure quatre.

S'utilitza *de* en comptes de *da* si el segon substantiu és definit, és a dir, porta article, demostratiu o possessiu:

- *tri kilogramoj de tiu sukero* – dos quilos d'aquell sucre
- *glaso de la kafo* – un got del cafè
- *centoj de viaj homoj* - centenars dels teus homes


# Sufix *-ig-*

Significa "fer, tornar, fer que, convertir en":

- *bel__ig__i* – fer bonic/a, embellir
- *malbon__ig__i* – fer malbé, espatllar...
- *malplen__ig__i* – buidar
- *varm__ig__i* – escalfar
- *mort__ig__i* – matar
- *dorm__ig__i* – adormir, fer dormir

# Sufix *-aĉ-*

És un sufix amb significat despectiu:

- *hotel__aĉ__o* – Hotelot, hotel de mala qualitat...
- *parol__aĉ__i* – Parlar inintel·ligiblement o barroerament
- *vin__aĉ__o* – Vi de mala qualitat
- *aĉa* – Fastigós/a
