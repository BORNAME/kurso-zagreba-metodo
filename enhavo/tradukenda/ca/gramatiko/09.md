# Condicional

En les oracions condicionals de significació improbable o impossible, els verbs adopten la terminació condicional  __-US__, tant en la frase principal com en la subordinada introduïda per __SE__, mentre que en català la condició aniria en pretèrit subjuntiu, que en esperanto no existeix:

- *Se via patro ven__us__, ni vojaĝ__us__ kun li.* – Si el teu pare vingués, viatjaríem amb ell.
- *Se vi est__us__ pli juna kaj bela, mi am__us__ vin.* – Si fossis més jove i guapo/a, t'estimaria.

En les condicionals de significació probable, els verbs de totes dues frases van en futur (amb __-OS__), mentre que en català el verb de la subordinada que expressa la condició aniria en present d'indicatiu:

- *Se vi ven__os__ post la vespermanĝo, mi prepar__os__ kafon por vi.* – Si véns després del sopar, et prepararé un cafè.
- *Se la lernanto ne stud__os__ la lecionojn, lern__os__ nenion.* – Si l'alumne no estudia les lliçons, no aprendrà res.

Per acabar, les condicionals de valor general i absolut, que sempre acaben passant, com per exemple els fenomens naturals, es formen amb __-AS__ a totes dues frases, exactament com en català:

- *Se oni tro maljuniĝ__as__, oni mort__as__.* – Si s'envelleix massa, un es mor.
- *Se oni hav__as__ multe da mono, oni est__as__ riĉ.a* – Si un té molts diners, un és ric.

Com en català, una oració condicional amb __US__ pot aparèixer en forma absoluta, sense fer explícita la subordinada amb __SE__:

- *Mi veturig__us__ la aŭton, sed mi ne scias.* – Conduïria el cotxe, però no en sé.

Això és especialment habitual quan per cortesia alleugerim una petició, desig, etc.:

- *Ĉu vi pov__us__ doni al mi la libron?* – Que em podries donar el llibre?

D'altra banda, en esperanto el condicional mai no substitueix el futur en frases subordinades, tot i que el verb principal estigui en pretèrit:

- *Mi pensis, ke ili ven__os__. *  – Vaig pensar que vindrien (literalment: Vaig pensar que vindran).

# Pronom reflexiu *si*

Significa "a si mateix" i es refereix sempre al subjecte del verb.

- *Marko lavas __sin__* – En Marc es renta (a ell mateix)
- *Li lavas __sin__* - Ell es renta (a ell mateix)
- *Li lavas lin* - Ell el renta (a un altre home)
- *Ŝi rigardas __sin__* - Ella es mira (a ella mateixa)
- *Ŝi rigardas ŝin* - Ella la mira (a una altra dona)

*Si* només s'utilitza quan el subjecte del verb és en tercera persona (ell, ella, allò, ells, elles). En els altres casos no es fa servir cap pronom especial. Aquí tenim totes les persones:

- *Mi rigardas min*
- *Vi rigardas vin*
- *Li/Ŝi/Ĝi rigardas __sin__*
- *Ni rigardas nin*
- *Vi rigardas vin*
- *Ili rigardas __sin__*

La conjunció catalana "si" es tradueix per "__ĉu__" quan introdueix un dubte o pregunta:
- *Mi ne scias, ĉu li venis* - No sé si ha vingut.

Compareu amb:
- *Ĉu li venis?* - (Que) ha vingut?

El "si" condicional es tradueix per "se":
- *Se mi malsanas, mi malmulte manĝas* - Si estic malalt, menjo poc

# Possessiu *sia*

Aquest possessiu s'utilitza obligatòriament quan el posseïdor és el subjecte de l'oració i és de tercera persona:
- *Petro parolas al lia amiko.* – En Pere parla a l'amic d'ell (l'amic d'un altre home).
	- *Petro parolas al __sia__ amiko* – En Pere parla al seu amic (amic d'en Pere).
- *Mario amas ŝian edzon.*  – La Maria s'estima el marit d'ella (d'una altra dona).
	- *Mario amas __sian__ edzon.*  – La Maria s'estima el seu marit (el propi).
- *Petro kaj Mario venis kun ilia patro.* – En Pere i la Maria han vingut amb llur pare (el pare d'unes altres persones).
	- *Petro kaj Mario venis kun __sia__ patro.* – En Pere i la Maria han vingut amb son pare (pare propi).

 
# Sufix *-ad-*

Indica la idea d'acció, sobre tot d'una acció continuada i repetida si s'afegeix a una paraula que ja indica una acció:

- *martelo* – Martell
  - *martel__ad__i* – Martellejar / *martel__ad__o* – Martelleig
- *krono* – Corona
  - *kroni* – Coronar / *kron__ad__o* – Coronació
- *salti* – Saltar, fer un salt
  - *salt__ad__i* – Saltar continuament, fer salts
- *skribi* - escriure
  - *skribadi* - escriure durant una estona, anar escrivint

# Sufix *-ar-*

Indica un conjunt o un grup de sers o objectes de la mateixa natura:

- *vorto* – Paraula
	- *vort__ar__o* – Diccionari
- *arbo* – Arbre
	- *arb__ar__o* – Bosc
- *junulo* – (un) jove
	- *junul__ar__o* – (La) juventut, els joves
- *homo* - ser humà
	- *hom__ar__o* - (La) humanitat
- *porko* - porc/truja
	- *pork__ar__o* - Una porcada (ramat de porcs)

# Sufix *-um*

No té una significació concreta i s'utilitza per a formar paraules que tenen una relació amb l'arrel que no es pot expressar per mitjà d'altres afixos:

- *plena* – Ple/plena
  -  *plen__um__i* – Acomplir
- *proksima* – Pròxim/a
  -  *proksim__um__e* – Aproximadament
- *malvarma* – fred 
	- *malvarm__um__i* – Refredar-se
- *brako** – Braç 
	- *brak__um__i* – Abraçar
