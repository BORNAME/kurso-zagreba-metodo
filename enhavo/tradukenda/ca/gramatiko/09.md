# Condicional

En esperanto les formes verbals s'utilitzen atenent únicament al sentit de la frase. 
Per això, el condicional __-US__ es fa servir quan hi ha condicions, de forma semblant al català, encara que a vegades hi ha  excepcions com en el tercer exemple:

- *mi kred__us__* – Jo creuria
- *vi kred__us__* – Tu creuries
- *se mi pov__us__, mi aĉet__us__ ĝin* – Si (jo) pogués, ho compraria

També s'utilitza per a alleugerir el sentit del verb, la petició, desig, etc.:

- *Ĉu vi pov__us__ doni al mi la libron?* – Em podries donar el llibre?

Amb __-US__ es formen els condicionals improbables i impossibles:

- *se via patro ven__us__, ni vojaĝ__us__ kun li* – Si el teu pare vingués, viatjariem amb ell
- *se vi est__us__ pli juna kaj bela, mi am__us__ vin* – Si fossis més jove i guapo/a, t'estimaria

Hi ha un altre tipus de condicionals, que indiquen una condició probable o una advertència i, com tenen sentit de futur i probable, es formen amb __-OS__:

- *se vi ven__os__ post la vespermanĝo, mi prepar__ros__ kafon por vi* – Si vens després del sopar, et prepararé un cafè
- *se la lernanto ne stud__os__ la lecionojn, li ler__nos__ nenion* – Si l'alumne no estudia les lliçons, no aprendrà res

Per acabar, hi ha condicionals amb veritats absolutes, que sempre acaben passant, com per exemple els fenomens naturals, i es formen amb __-AS__:

- *se oni tro maljuniĝ__as__, oni mort__as__* – Si s'envelleix massa, un es mor
- *se oni hav__as__ multe da mono, oni est__as__ riĉa* – Si un té molts diners, un és ric

# Pronom reflexiu *si*

Significa "a si mateix" i es refereix sempre al subjecte del verb.

- *Marko lavas __sin__* – En Marc es renta (a ell mateix)
- *Li lavas __sin__* - Ell es renta (a ell mateix)
- *Li lavas lin* - Ell el renta (a un altre home)
- *Ŝi rigardas __sin__* - Ella es mira (a ella mateixa)
- *Ŝi rigardas ŝin* - Ella la mira (a una altra dona)

*Si* només s'utilitza quan el subjecte del verb és en tercera persona (ell, ella, allò, ells, elles). En els altres casos no es fa servir cap pronom especial. Aquí tenim totes les persones:

- *Mi rigardas min*
- *Vi rigardas vin*
- *Li/Ŝi/Ĝi rigardas __sin__*
- *Ni rigardas nin*
- *Vi rigardas vin*
- *Ili rigardas __sin__*

La conjunció catalana "si" es tradueix per "__ĉu__" quan introdueix un dubte o pregunta:
- *Mi ne scias, ĉu li venis* - No sé si ha vingut.

Compareu amb:
- *Ĉu li venis?* - (Que) ha vingut?

El "si" condicional es tradueix per "se":
- *Se mi malsanas, mi malmulte manĝas* - Si estic malalt, menjo poc

# Possessiu *sia*

Aquest possessiu s'utilitza obligatòriament quan el posseïdor és el subjecte de l'oració i és de tercera persona:
- *Petro parolas al __sia__ amiko* – En Pere parla al seu amic. (amic d'en Pere)
- *Petro parolas al lia amiko* – En Pere parla a l'amic d'ell. (amic d'un altre home)
- *Petro venis kun __sia__ patro* – En Pere ha vingut amb son pare. (pare propi)
- *Petro venis kun ilia patro* – En pere ha vingut amb llur pare. (pare d'ells, d'unes altres persones)


# *Kvazaŭ*

Significa "com si, como si fos, com" i indica semblaça (per indicar igualtat o identitat s'utilitza __kiel__):

- *Vi sidas __kvazaŭ__ vi estus riĉulo.* – Estàs assegut como si fossis un ric
- *Vi sidas __kvazaŭ__  riĉulo.* – Estàs assegut com un ric (sense ser-ho)
 
# Sufix *-ad-*

Indica la idea d'acció, sobre tot d'una acció continuada i repetida si s'afegeix a una paraula que ja indica una acció:

- *martelo* – Martell
  - *martel__ad__i* – Martellejar / *martel__ad__o* – Martelleig
- *krono* – Corona
  - *kroni* – Coronar / *kron__ad__o* – Coronació
- *salti* – Saltar, fer un salt
  - *salt__ad__i* – Saltar continuament, fer salts
- *skribi* - escriure
  - *skribadi* - escriure durant una estona, anar escrivint

# Sufix *-ar-*

Indica un conjunt o un grup de sers o objectes de la mateixa natura:

- *vorto* – Paraula
	- *vort__ar__o* – Diccionari
- *arbo* – Arbre
	- *arb__ar__o* – Bosc
- *junulo* – (un) jove
	- *junul__ar__o* – (La) juventut, els joves
- *homo* - ser humà
	- *hom__ar__o* - (La) humanitat
- *porko* - porc/truja
	- *pork__ar__o* - Una porcada (ramat de porcs)

# Sufix *-um*

No té una significació concreta i s'utilitza per a formar paraules que tenen una relació amb l'arrel que no es pot expressar per mitjà d'altres afixos:

- *plena* – Ple/plena
  -  *plen__um__i* – Acomplir
- *proksima* – Pròxim/a
  -  *proksim__um__e* – Aproximadament
- *malvarma* – fred 
	- *malvarm__um__i* – Refredar-se
- *brako** – Braç 
	- *brak__um__i* – Abraçar
