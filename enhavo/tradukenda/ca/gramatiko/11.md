# __ESTI__ amb adverbi

L'esperanto utilitza un adverbi en __-E__ quan el català faria servir un adjectiu, si acompanya el verb *esti* i el subjecte és un infinitiu o una oració subordinada amb __KE__:

- *Estas bon__e__ scii tion.* – Està bé saber això.
- *Ne estas facil__e__ iri pli rapide ol nia ŝipo.* – No és fàcil (literalment: fàcilment) anar més ràpid que el nostre vaixell.
- *Estas neces__e__ decidi kion fari.* – És necessari / Cal (literalment: És necessàriament) decidir què fer.
- *Estas bedaŭrind__e__, ke vi ne diris la veron.*  – És una pena que no hagis dit la veritat (Literalment: És llastimosament, que no has dit la veritat.
- *Estas komprenebl__e__, ke mi konas Pietron.*  – És clar que conec en Pietro (Literalment: És comprensiblement, que conec en Pietro).

Un cas particular és aquesta construcció, en què no hi ha cap subjecte:
- *Estas (mal)varm__e__ al mi.* – Tinc fred/calor (Literalment: És fredament/calorosament per a mi).

Compareu amb aquesta:
- *Mi estas varma.* – Sóc/Estic calent.

# "Necessitar"

Cal evitar confondre els verbs *necesi* i *bezoni*. El primer és intransitiu, significa "caldre" i es pot substituir per *estas necese*; el segon és transitiu i significa "necessitar":

- *Necesas trinki akvon.* – Cal beure aigua.
- *Mi bezonas akvon.* – Necessito aigua.

# Sufix *-IL-*

Significa "allò que serveix per a", i indica instrument, aparell, utensili, mitjà; crea substantius derivats a partir d'arrels verbals:

- *tranĉi* – tallar
	- *tranĉ__il__o* – ganivet
- *manĝi* – menjar
	- *manĝ__il__o* – cobert
- *flugi* – volar
	- *flug__il__o* – ala
- *aliĝi* – apuntar-se, inscriure's
	- *aliĝ__il__o* – formulari d'inscripció
- *veturi* – anar en vehicle
	- *vetur__il__o* – vehicle
	
També es pot utilitzar com a arrel independent:
- *ilo* – Eina
- *ilaro* – Conjunt d'eines
- *ilarujo* – Caixa d'eines

Cal tenir en compte que no tots els noms d'utensili es deriven amb __-il__. Molts són arrels bàsiques: *martelo* (martell), *broso* (ribot, raspall), *forko* (forquilla)...

# Edat

En esperanto hi ha quatre maneres de parlar de l'edat d'algú:
- *Li havas tridek jarojn.* – Té trenta anys.
- *Li aĝas tridek jarojn.* – Té trenta anys.
- *Li estas tridekjaraĝa.* – Té trenta anys.
- *Li estas tridekjara.* – Té trenta anys.

# Temps pretèrits

Com ja vam veure, l'esperanto només té un temps pretèrit en __-IS__ allà on en català en té molts. Normalment, amb aquest n'hi ha prou. Quan cal precisar, hi ha recursos alternatius.

## __-AD-__
Aquest sufix de vegades s'empra per a fer descripcions en el passat quan el català utilitzaria el pretèrit imperfet:
- *Centoj da homoj plenigis la placon.* – Centenars de persones van omplir la plaça.
	- *Centoj da homoj plenig__ad__is la placon.* – Centenars de persones omplien la plaça.
## Jam
Aquest adverbi de vegades equival a un pretèrit plusquamperfet:
- *La junulino preskaŭ mortis* – La jove gairebé va morir.
	- *La junulino preskaŭ __jam__ mortis.* – La jove gairebé havia mort.

# Temps i discurs indirecte

Ja vam veure que en esperanto el condicional mai no substitueix el futur en frases subordinades, tot i que el verb principal estigui en pretèrit:

- *Mi pensis, ke ili ven__os__*. – Vaig pensar que vindrien (literalment: Vaig pensar que vindran).

Semblantment, les frases subordinades amb __ke__ introduïdes per verbs de percepció, parla i pensament poden anar en present encara que el verb principal vagi en passat. És com si hi hagués cometes i reproduíssim literalment allò que es va dir o pensar en aquell moment:

- *Oni facile povis ekscii, ke li est__as__ gondolisto.* – Hom podia veure fàcilment que era un gondoler.
