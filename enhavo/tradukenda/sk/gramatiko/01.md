# Abeceda

Abeceda esperanta sa skladá z 28 písmen: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Na rozdiel od slovenčiny niektoré písmená chýbajú a tieto sú naviac:

- __ĉ__ = č
- __ĝ__ = dž ako v slove "džem"
- __ĥ__ = ch
- __ĵ__ = ž 
- __ŝ__ = š
- __ŭ__ tvorí dvojhlásku a číta sa ako napr. v slove "auto"
- __u__ sa nikdy nečíta ako dvojhláska, ale odelene ako v slovách "učený", alebo "neurčitý"


# Výslovnosť

Slová sa vyslovujú tak, ako sa píšu.
Pozor, nedochádza k zmäkčovaniu (di, ti, ni)! 

- *aŭto* = auto
- *neutrala* = neutrala ("e" sa číta zvlášť a "u" tiež)
- *nenio* = nenyo
- *ĉambro* = čambro
- *ĝi* = dži.

# Prízvuk

Slova s více než jednou slabikou mají přízvuk na předposlední slabice, např.

- *te-le-FO-no* (te-le-FO-no)
- *ra-DI-o* (ra-DY-o)
- *kaj* (kaj)
- a-MI-ko (a-MI-ko)
- ES-tas (ES-tas).

# Člen

Určitý člen *la* sa používa zhodne ako "the" v angličtine. To znamená, pokiaľ sme už o veci hovorili, alebo je z kontextu známa. V slovenčine je najbližšie použitie "ten" ("tá", alebo "to"). Člen je nesklonný (nezáleží na pohlaví, množstve ani páde). Neurčitý člen v esperante neexistuje.

- *la amiko* – ten priateľ (ten konkrétny, o ktorom sme už hovorili)
  - *amiko* – priateľ (hocijaký)
- *la laboro* – tá práca (všetci vieme, na ktorú myslíme)
  - *laboro* – práca (hocijaká)

# Osobné zámená

- *mi* – ja
- *vi* – ty
- *li* – on
- *ŝi* – ona
- *ĝi* – ono
- *ni* – my
- *vi* – vy
- *ili* – oni

*Li* (on) sa používa v prípade, že sa jedná o osobu, alebo zviera mužského pohlavia.
*Ŝi* (ona) sa používa v prípade, že sa jedná o osobu, alebo zviera ženského pohlavia.
*Ĝi* (ono) sa používa u všetkých vecí! Takže napríklad "loď" je "to" a nie "tá" ako v slovenčine.

# Privlastňovacie zámená

Sú tvorené pridaním koncovky __-a__ k osobným zámenám. Sú pre všetky rody a pády (s výnimkou 4. pádu a množného čísla) rovnaké:

- *mia* – môj (môjho, môjmu, mojim)
- *via* – tvoj
- *lia* – jeho
- *ŝia* – jej
- *ĝia* – toho (patriace tomu).
- *nia* – náš
- *via* - váš
- *ilia* – ich

# Podstatné mená

Všetky podstatné mená sú zakončené __-o__. Neexistuje gramatický rod. Pokiaľ by sa malo jednať o pohlavie, je vyjadrené príponou.

- *tabl__o__* – stôl
- *lernant__o__* – študent
- *lernant__in__o* – študentka

# Množné číslo

Množné číslo končí __-j__. Týka sa nie len podstatných mien, ale aj prídavných Týká se to jak podstatného jméno, napr.:

- *tablo__j__* – stoly
- *lernanto__j__* – žiaci
- *via__j__ lernanto__j__* – tvoji žiaci

# Slovesá

1. Infinitív (neurčitok) končí __-i__, napr.:
   - *lern__i__* – učiť sa 
   - *labor__i__* – pracovať
   - *est__i__* – byť
2. Prítomný čas končí na __-as__. A nezáleží na čísle, alebo osobe:
   - *mi sid__as__* – ja sedím
   - *vi sid__as__* – ty sedíš
   - *ni sid__as__* – my sedíme
   - *ili sid__as__* – oni sedia.

# *Ĉu?*

*Ĉu* je opytovacia častica. Môžeme ju preložiť ako "Či?". Keď ju dáme pred oznamovaciu vetu, vytvorí z nej opytovaciu na otázku (na ktorú odpovedáme áno/nie):

- *__Ĉu__ vi sidas?* – Sedíš?
- *__Ĉu__ vi skribas?* – Píšeš?

# *Kiu?*

Toto opytovacie zámeno slúži namiesto slovenského "kto?", ale aj namiesto "Ktorý?". Napr.:

- *__Kiu__ vi estas?* – Kto si?
- *__Kiu__ instruisto sidas?* – Ktorý učiteľ sedí?


# Prípona *-ist*

Používa sa pri označení osoby, ktorá pravidelne vykonáva nejakú činnosť. Napr.:

- *instru__ist__o* – učiteľ
- *hotel__ist__o* – hoteliér
- *esperant__ist__o* – esperantista


# Prípona *-in*

Sa používa pri tvorbe ženskej formy podstatného mena:

- *patro* – otec
    - *patr__in__o* – matka
- *lernanto* – žiak
    - *lernant__in__o* – žiačka
- *instruisto* – učiteľ
    - *instruist__in__o* – učiteľka

# Súhlas

*__jes__* sa používa rovnako ako anglické "yes".

- *Ĉu vi estas en la ĉambro?* 
  - *__Jes__, mi estas en la ĉambro.* 

# Nesúhlas

*__ne__* znamená "nie". Používa sa aj k tvorbe zápornej vety.

- *__Ne__, mi __ne__ estas en la ĉambro.* 
  - Nie, ja nie som v tej miestnosti. 
